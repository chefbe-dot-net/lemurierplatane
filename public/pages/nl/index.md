# Welkom

« Le Mûrier Platane » bevindt zich in het historisch centrum van Capestang, een dorpje gelegen aan het Canal du Midi, halverwege Béziers en Narbonne in de zonnige Languedoc-regio . 

Onze woning is heel typisch voor de regio, maar biedt ook een heel aparte sfeer, door de combinatie van verschillende gebouwen die in de loop van de 19de en 20ste eeuw een nieuw geheel gevormd hebben. Op de benedenverdieping vindt u er verscheidene vertrekken waarvan enkele specifiek bedoeld voor onze gasten : een ruime woonkamer, een gerestaureerde wijnkelder met bibliotheek, een tuin met zwembad. Vanuit de woonkamer hebt u toegang tot de kamers, via een trap en een loopbrug, vanwaar men zicht heeft op de  gevel van het oudste gedeelte van het huis. Elke kamer is zeer comfortabel ingericht, met bad of douche, apart toilet en een kleine koelkast.

En mocht u zich afvragen wat een "mûrier platane" feitelijk is : het is een typische boom van deze streek, een kruising tussen een moerbei en een plataan, die in de zomer goed van pas komt, dankzij de mooie schaduw die hij biedt...

![Zicht op de tuin](/images/accueil.jpg)
![](/images/accueil-detail.jpg)