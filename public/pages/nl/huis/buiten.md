# Buitenshuis

Rond 1950 kon de toenmalige huiseigenaar een stuk grond achter het huis kopen, waarvan hij prompt zijn tuin maakte. In de achtermuur van zijn woning bouwde hij vensters en deuren, pal in de middeleeuwse omwalling dus. Blijkbaar vond hij die muur ook te diep (ongeveer 1m35), want hij brak een goede halve meter weg.  De vensters maakte hij niet te groot, zoals gebruikelijk in warmere streken, om zoveel mogelijk de koelte binnen te houden. 

In de tuin vindt u tuinstoelen en -zetels, onder andere op het overdekte terras, die u in de zomer schaduw biedt voor de warmste uren van de dag. 
Het zwembad (7 x 3.5 m) is toegankelijk tussen 10u00 en 20u00, na ondertekening van een ontheffing van aansprakelijkheid indien u vergezeld bent van kinderen. Dankzij omheining en alarm beantwoordt het aan de Franse veiligheidsvoorschriften.
Tot in het midden van de 20ste eeuw had het huis geen tuin, maar enkel een binnenplaats voor het huis. De mensen uit de wijk kwamen er water halen uit de nog steeds aanwezige put.

Deze centraal gelegen binnenplaats is bij mooi weer een gezellig oord voor het ontbijt. 

![Tuin](/images/exterieur.jpg)
![Zwembad](/images/exterieur-detail.jpg)