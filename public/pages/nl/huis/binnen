# Binnenshuis

Bij het verbouwen van ons huis, hebben we geopteerd voor sobere maar toch mediterrane kleuren, met respect voor de bestaande materies en volumes.
Op de benedenverdieping werd de vroegere wijnkelder met de - nu stilgevallen – wijnpers, quasi niet gewijzigd : u vindt er uitgebreide toeristische informatie, een kleine bibliotheek en gezelschapspelen. 
De woonkamer werd ingericht in de voormalige schuur,  waar vroeger het gereedschap voor de wijnbouw, paard en later tractor, gestald werden. Nu vindt u er een zit- en een eethoek. Tussen 11 en 17 uur kunt u er indien u dit wenst een rustige maaltijd nemen; het nodige tafelgerei is ter plaatse te vinden. Voor het avondmaal kan u naar één van de talrijke restaurants in Capestang en omgeving.
